---
id: gameplay
title: 04 - Перебіг гри
---

**Гра триває декілька раундів, під час яких гравці визначають, хто з них поведе героя в підземелля. Цей єдиний «щасливець» увійде в підземелля, і в двобої з кожним чудовиськом виборюватиме свою перемогу, або зустріне свою фатальну поразку.**

## Огляд раунду

Кожен раунд складається з **двох фаз**:

- Фаза підготовки
- Фаза підземелля

## Фаза підготовки

Гравці ходять за годинниковою стрілкою. В свій хід, необхідно обрати одну з наступних дій: **взяти картку** або **пропустити хід**.

![gameplay01](assets/WelcomeBackToTheDungeon/gameplay01.jpg) ![gameplay02](assets/WelcomeBackToTheDungeon/gameplay02.jpg)

### • Взяти картку

Витягніть верхню картку з колоди чудовиськ. Подивіться і вирішіть, що робити з карткою (але шшшшш...., нікому не показуйте):

1. **Додати чудовисько в підземелля.** В цьому випадку покладіть чудовисько долілиць в колоду підземелля. У цій колоді знаходяться усі чудовиська, з якими доведеться зустрітись герою у двобої. **Примітка: Завжди можна порахувати кількість чудовиськ в колоді підземелля, але не можна перевіряти що це за чудовиська.**<br/>![gameplay03](assets/WelcomeBackToTheDungeon/gameplay03.jpg)

2. **Скинути чудовисько долілиць перед собою.** В цьому випадку ви повинні забрати одну річ із спорядження героя і покласти її на карту чудовиська. Карта чудовиська з спорядженням вважаються скинутими до кінця раунду. **Примітка: Якщо ви взяли карту чудовиська, а у героя не залишилось жодної речі спорядження, ви повинні додати чудовисько в підземелля**

![gameplay04](assets/WelcomeBackToTheDungeon/gameplay04.jpg)

Обравши потрібну дію, ви завершуєте свій хід і свій хід починає наступний гравець за годинниковою стрілкою.

**Примітка: Якщо колода з чудовиськами пуста, ви змушені пропустити свій хід.**

### • Пропустити хід

Якщо ви пропускаєте хід то завершуєте поточний раунд. Ви зможете продовжити лише в наступному раунді. Коли **всі гравці, крім останнього пропустили хід**, фаза підготовки завершується. Гравець, який не пропустив хід, повинен вести героя в підземелля, з тим спорядженням що у нього залишилось. Переходимо до фази підземелля.

## Фаза підземелля

**Тільки той гравець, який не пропустив хід, переходить до цієї фази.** Спочатку підраховуємо загальну кількість очок здоров'я. Для цього додаємо усі очки здоров'я на плитках спорядження до очок здоров'я на плитці героя. Після підрахунку, переміщуємо маркер «Дракона» на відповідне число на планшеті очок здоров'я.

![gameplay05](assets/WelcomeBackToTheDungeon/gameplay05.jpg)

### **Починаючи з верхньої картки в колоді підземелля, одна за одною перевертайте картки горілиць:**

![gameplay06](assets/WelcomeBackToTheDungeon/gameplay06.jpg)

- Якщо ви натрапили на чудовисько, яке можете здолати спорядженням вашого героя, скиньте чудовисько без втрати очок здоров'я. **Примітка: Якщо для перемоги над чудовиськом ви використали спорядження, що має символ ⚡ – повинні скинути його. Воно більше не допомагатиме у битві проти чудовиськ що залишились в підземеллі.**<br/>![gameplay07](assets/WelcomeBackToTheDungeon/gameplay07.jpg)![gameplay08](assets/WelcomeBackToTheDungeon/gameplay08.jpg)

- Якщо ви натрапили на чудовисько, яке **не** можете здолати за допомогою спорядження вашого героя – ви втрачає кількість очок здоров'я рівну силі чудовиська. Зменшіть кількість очок здоров'я на планшеті на число отриманих поранень. Скиньте карту чудовиська. **Примітка: Деякі чудовиська можуть відновлювати ваше здоров'я. Якщо таке сталось, збільшіть кількість очок здоров'я на планшеті на число отриманих очок здоров'я.**<br/>![gameplay09](assets/WelcomeBackToTheDungeon/gameplay09.jpg)

- Якщо ви натрапили на особливе чудовисько, застосуйте його унікальне вміння, змініть кількість очок на планшеті здоров'я, якщо це необхідно і скиньте картку чудовиська. **Примітка: Описи всіх особливих чудовиськ можна знайти у розділі ["Опис особливих чудовиськ"](06-descriptionOfSpecialMonsters.md).**

### **Фаза підземелля завершується, коли виконана одна з цих умов:**

- Ви здолали всіх чудовиськ в підземеллі і кількість очок вашого здоров'я більше 0. **Візміть картку досягнення.** Якщо їх у вас дві – ви переможець!<br/>![gameplay10](assets/WelcomeBackToTheDungeon/gameplay10.jpg)

- Якщо маркер «Дракона» дійшов до позначки 0 на планшеті здоров'я і жодна річ із спорядження не здатна вас оживити. **Переверніть карти-підказки червоною стороною догори.** Якщо ваші карти-підказки вже повернуті червоною стороною – ви вибуваєте з гри. Якщо всі гравці крім одного вибули з гри – переможцем стає гравець що залишився.<br/>![gameplay11](assets/WelcomeBackToTheDungeon/gameplay11.jpg)

Поверніть усіх скинутих чудовиськ у гру. Раунд закінчився. Якщо ніхто не виграв гру – почнинайте новий раунд.

## Новий раунд

Перетасуйте усіх чудовиськ і покладіть колоду на стіл долілиць. Гравець, який щойно спускався в Підземелля обирає нового героя для наступного раунду («Некроманта», «Принцесу», «Ніндзю», або «Барда»). Покладіть плитку героя і плитки спорядження відповідного кольору на центер столу. Ви готові до нового раунду. Першим розпочинає хід гравець, який щойно спускався в підземелля.

![gameplay12](assets/WelcomeBackToTheDungeon/gameplay12.jpg)

## Кінець гри

Ви виграєте гру в двох випадках:

- Ви отримали другу карту досягнення
- Всі інші гравці крім вас вибули з гри

![gameplay13](assets/WelcomeBackToTheDungeon/gameplay13.jpg)

## Варіант гри

*Розробники радять наступний варіант гри:* В перший хід гри **фази підготовки** ви повинні покласти отриману карту чудовиська до колоди підземелля.
